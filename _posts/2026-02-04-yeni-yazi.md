---
layout: post
title: "Depolitizasyon Üzerine - Asad Haider"
date: 2026-02-04
lang: tr
tags: [çeviri, siyaset]
---

Küresel durumumuz, toplumsal hareketlerin artan politikleşmesi, gençlerin politikaya doğru bir akışı ve statüko içindeki politik kurumların tuzaklarına dair farkındalığın güçlenmesiyle karakterize edilmektedir. Bu nedenle, benim ileri süreceğim iddia bir ölçüde paradoksal görünecektir. İçinde bulunduğumuz durumumun sadece yeniden yükselişe geçen radikal politika terimleriyle değil, fakat aynı zamanda onun karşıtının tahripkârlığına dikkat ederek anlaşılması gerektiğini öneriyorum: *depolitizasyon* çerçevesi.

Depolitizasyon nedir? Depolitizasyonnun hareketlerin ve örgütlerin büyümesi üzerindeki etkisi nedir? Depolitizasyon eğilimlerine nasıl karşı koyulabilir?

Depolitizasyonun küresel ve tarihsel zemini, 20. yüzyıl devrimlerinin yenilgisi ve partinin devrimci biçimimnin ve sosyalist parti-devletin devrim-sonrası biçiminin sona ermesidir. Ayrıca, daha sonra değineceğimiz yerel ve güncel zeminler de mevcuttur.

Bu devrimlerin kazanımları konusunda açık olalım: eski rejimlerin devrilmesi, emperyalistlerin kovulması, ve enternasyonel devrimci süreçlerin harekete geçirilmesi. Alain Badiou'nün de belirttiği gibi, devrimler "mevcut dünya zorunlu değildir" diyen ["komünist hipotez"](https://www.versobooks.com/en-gb/products/2152-the-communist-hypothesis) tarafından yönlendirildi. Dolayısıyla insan yaşamının devlet ve piyasaya tabi olması gerekli değildi.

Fakat yine de bu devrimlerin hiçbiri başka türden bir topluma geçiş sürecini tamamlayamadı. Sosyalist inşa, komünizmle sonuçlanmadı.

